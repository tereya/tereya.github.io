<!DOCTYPE html><html><head><meta charset="UTF-8"><title>TXT</title><link href="styl.css" type="text/css" rel="stylesheet"></head><body>
<p>﻿</p>
<p class="titul">[O ženě v arabském světě píše alžírský spisovatel Kámil Daúd:]</p>
<p class="adresa"><a href="http://blog.aktualne.cz/blogy/zdenek-muller.php?itemid=26906">odkaz</a></p>
<p class="autor">Daúd, Kámil</p>
<p class="tag">literatura</p>
<p class="tag">ženy</p>
<p class="tag">islám</p>
<p class="tag">náboženství</p>
<p> </p>
<p>„Komu patří tělo ženy? Jejímu národu, její rodině, jejímu manželovi, jejímu staršímu bratru, její čtvrti, dětem její čtvrti, jejímu otci a státu, ulici, jejím předkům, její národní kultuře, zákazům, které jsou na ní uvaleny. Všem a každému, jen jí samotné nikoliv. Ženské tělo je místem, k němuž žena ztrácí vlastnický vztah a kde pozbývá svou identitu. Ve svém těle je žena hostem, podřízena zákonu, který si ji přivlastňuje, aby ji vlastnictví sebe samé zbavil. Je povinna brát přitom odpovědnost za druhé, kterým je dovoleno za vlastní tělo nezodpovídat. Nese své tělo jako břímě. Musí chránit hranice ostatních, kromě vlastních. Má dbát o čest všech, kromě své, které je zbavována. Musí být oblečena za všechny ostatní, kteří jí zakazují nahotu, protože ta svléká ostatní a prozrazuje jejich lačné pohledy. Když se žena odhalí, vystaví se světu. Je za to viněna, protože odkrývá nahotu světa, nikoliv svá ňadra. Hraje se o ni, ale bez ní. Nedotknutelná, ale zbavená respektu ke své osobě. Touha všech, leč bez práva na vlastní touhu. Místo k setkání pro každého, nikoliv však pro ni samu“.</p></body></html>
