<!DOCTYPE html><html><head><meta charset="UTF-8"><title>TXT</title><link href="styl.css" type="text/css" rel="stylesheet"></head><body>
<p>﻿</p>
<p class="titul">[Brexit a Johnson]</p>
<p class="adresa"><a href="http://www.respekt.cz/denni-menu/kde-by-dnes-nato-zastavilo-ruske-tanky">odkaz</a></p>
<p class="autor">Sobotka, Jiří</p>
<p>jmeno>Johnson, Boris</p>
<p>zdroj>Respekt</p>
<p class="datum">19-03-2016</p>

<p class="tag">suverenita</p>

<p>Obecnou argumentací Johnsona (který rozhodně patří mezi inteligentní politiky a má smysl ho poslouchat) je prostě ztráta suverenity, kdy země s mnohasetletou nepřerušenou demokratickou tradicí postupně ztrácí část kontroly ve prospěch nadnárodního celku, na jehož politickou reprezentaci má pramalý vliv. “Jsme svědky odcizení lidí od moci, kterou by měli držet ve svých rukou, a jsem si jistý, že právě to přispívá k pocitu odtažitosti, apatie a k rozšiřování názoru, že všichni politici jsou stejní a nemohou nic změnit - a k nástupu extrémistických stran,“ píše Johnson.</p>

<p>Proti Johnsonovi se argumentuje na webu The Economist. Podle něj se rozumnější část euroskeptiků mýlí ve své idealizované představě o tom, co to je vlastně suverenita. “Pro pana Johnsona a pana Gova (ministr spravedlnosti, který také vede kampaň za odchod z EU) být suverénní je něco jako být těhotný: buď v jiném stavu jste, nebo nejste. Jenže v dnešním světě je suverenita stále více relativní,” píše týdeník.</p>

<p>“Země, která se rozhodne, že nebude svou správu s nikým sdílet, je stejná země, která zároveň nemá kontrolu nad množstvím zplodin, jež proudí do její atmosféry, nad finanční regulací, jež ovlivňuje její ekonomiku, nad obchodními a spotřebitelskými zákony, jimiž se musí řídit její exportéři, nad čistotou vlastních pobřežních vod a nad bezpečnostními a ekonomickými krizemi, v jejichž důsledku se hluboko do domácího prostředí šíří vlny migrace, terorismu a tržní nestability.“</p></body></html>
