<!DOCTYPE html><html><head><meta charset="UTF-8"><title>TXT</title><link href="styl.css" type="text/css" rel="stylesheet"></head><body>
<p>﻿</p>
<p class="titul">[Umberto Eco]</p>
<p class="adresa"><a href="http://zpravy.aktualne.cz/zahranici/zemrel-spisovatel-umberto-eco-autorovi-slavneho-romanu-jmeno/r~4eb91d28d79411e593630025900fea04/">odkaz</a></p>
<p>jmeno>Eco, Umberto</p>
<p class="datum">15.2.2016</p>
<p class="tag">literatura</p>
<p class="tag">psychologie</p>

<p>Eco publikoval i řadu odborných děl. Již v roce 1962 vydal literární manifest postmoderny, esej Otevřené dílo, v němž vyšel z předpokladu, že význam není v samotném textu ani v samotném čtenáři, ale pouze a jedině v jejich vzájemném střetnutí.</p>

<p>Loni v rozhovoru s britským deníkem The Guardian prohlásil: "Nevím, co čtenář očekává. Myslím si, že (královna romantiky) Barbara Cartlandová píše to, co čtenář očekává. Já se domnívám, že by autor měl psát to, co čtenář nečeká. Nejde o to se ptát, co potřebují, ale změnit je... vytvořit takového čtenáře, kterého pro svůj příběh chcete."</p>
<p>﻿</p>
<p class="titul">Nechováme se podle toho, jací jsme. Naopak nás utvářejí zkušenosti</p>
<p class="adresa"><a href="http://www.respekt.cz/denni-menu/nechovame-se-podle-toho-jaci-jsme-naopak-nas-utvareji-zkusenosti">odkaz</a></p>
<p>zdroj>Respekt</p>
<p class="autor">Turek, Pavel</p>
<p class="datum">19-03-2016</p>

<p class="tag">psychologie</p>

<p>Motivačních kurzů a studijní literatury je na trhu nepočítaně, ovšem program CFAR se odlišuje tím, že svůj potenciál se tu člověk nepokouší rozvíjet spirituálními cestami, nýbrž přísně racionálně. Zázemí vedoucích kurzu i celého centra je především ve vědě, matematice a behaviorální ekonomii. Právě díky tomuto nastavení jsou kurzy mimořádně oblíbené mezi technickými typy, lidmi ze Silicon Valley a IT branže, což Kahn půvabně zachycuje v reportážních vstupech.</p>

<p>Kupříkladu v takových, kdy je každý účastník kurzu Rozšíření komfortní zóny vyzván, aby učinil něco, co je mu velmi nepříjemné, a sledoval reakce na sobě i na okolí. Produktový manažer Dropboxu se rozezpíval, jiný programátor se zase svlékl do půli těla a obcházel místnost s cedulí: Prosím, dotkněte se mě. Následně pak sdílejí své zážitky a docházejí k tomu, že si to vlastně velmi užili. To vše je motivováno myšlenkou, že se nechováme podle toho, jací jsme, ale naopak zkušenosti utvářejí a omezují naší možnou identitu.</p></body></html>
