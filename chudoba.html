<!DOCTYPE html><html><head><meta charset="UTF-8"><title>TXT</title><link href="styl.css" type="text/css" rel="stylesheet"></head><body>
<p>﻿</p>
<p class="titul">Chudí lidé si musí kupovat dražší toaletní papír</p>
<p class="adresa"><a href="http://www.respekt.cz/denni-menu/chudi-lide-si-musi-kupovat-drazsi-toaletni-papir">odkaz</a></p>
<p>zdroj>Respekt</p>
<p class="datum">19-03-2016</p>

<p class="tag">chudoba</p>

<p>pozn>toaletak proc je to blbost</p>

<p>pozn>externi naklady</p>
<p>pozn>misto na ten toaletak taky hodne stalo</p>
<p>pozn>benzin na odvoz toho toaletaku</p>

<p>pozn>akce</p>
<p>pozn>akce jsou tu tak casto ze nikdo nikdy nekupuje za normalni cenu i kdyz kupuje po dvou balicich</p>
<p>pozn>akce jsou falesne </p>
<p>pozn>nakoupite v akci hromadu mega a za tyden prijde vetsi sleva a prodelali jste</p>

<p>pozn>neurcitelnost</p>
<p>pozn>nelze urcit ktery toaletak je nejlevnejsi (tloustka, delka, neda se porovnavat)</p>

<p>pozn>progrese vyrobku</p>
<p>pozn>nekoupite si stejny, koupite si tlustejsi s kytickama a vonavej (jako u kafe)</p>

<p>Existuje několik způsobů, jak ušetřit - řekněme - na toaletním papíru. Člověk může sáhnout po tom nejlevnějším  - jednovrstvém, nebo po tom se značkou supermarketu. Může si koupit velké balení, aby ušetřil na každé roli. Nebo si počká, až je v akci, a udělá si zásoby. Chudí lidé, kteří by při finanční rozvaze potřebovali kombinovat všechny tyto strategie, si ale poslední dvě možnosti nemohou dovolit. Ukazuje to dlouhodobý výzkum, který provedla University of Michigan a jehož výsledky shrnuje Emily Badger na serveru The Washington Post.</p>

<p>V průběhu sedmi let sesbírali data od 100 tisíc amerických domácností a konkrétní předmět zkoumání zvolili proto, že jeho spotřeba je konstantní. Člověk se bez něj neobejde a zároveň ho nespotřebovává víc jen proto, že ho má víc doma.  A vcelku překvapivě se ukázalo, že chudé domácnosti s příjmem pod 20 tisíc dolarů ročně utratí za toaletní papír více peněz než ty bohatší právě proto, že si nemohou dovolit vytvářet zásoby.</p>

<p>„Střední třída nakupuje ve velkém, když je cena výhodná, a počká si, když není. Ale chudí lidé tento luxus nemají,“ vysvětluje jedna z autorek výzkumu, profesorka Yesim Orhun. Být chudý je v tomto ohledu drahé. Na větší investici do výhodného toaletního papíru není v napjatém rozpočtu místo, a jakmile toaletní papír dojde, vyrážejí si jej koupit za jakoukoli cenu.</p>

<p>V širším plánu vede výzkum k závěrům, že konzument má sice spoustu příležitostí, jak  nakupování pro domácnost ušetřit, ale zároveň musí mít dost peněz, aby si je mohl dovolit (týká se to například slevových členských karet).</p></body></html>
